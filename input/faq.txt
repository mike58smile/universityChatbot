Kdy budou zveřejněny tematické oblasti a okruhy k SZZ?
Tematické oblasti a okruhy k SZZ budou studentům zveřejněny v IS od 16. 2. 2025.

Kdo může skládat státní závěrečnou zkoušku (SZZ)?
Ke státní závěrečné zkoušce (SZZ) může postoupit pouze student, který
1. do konce zkouškového období letního semestru pro 2. ročník, tj. do 23. 5. 2025, splní kreditovou skladbu včetně podmínek daných studijním plánem programu,
2. odevzdá diplomovou práci (DP) nejpozději do 28. 5. 2025 podle pokynů garanta studijního programu (SP),
3. vybere v IS VUT předměty v rámci tematických oblastí a potvrdí v době od 8. 4. 2025 do 6. 5. 2025 přihlášku k SZZ.

Jaké jsou povinnosti při závěru studia?
Student si v závěru studia průběžně kontroluje v IS VUT splnění kreditové skladby studijního plánu, tj. splnění všech povinných předmětů, splnění minimálního počtu předmětů z jednotlivých skupin a dosažení minimálního počtu kreditů. V případě nesplnění některé z uvedených povinností se ihned dostaví na studijní oddělení.

Jaké šablony mám použít pro svou diplomovou práci?
Pro vypracování diplomové práce je povinné použití šablony buď ve Wordu, nebo v LaTeX, jejichž aktualizované verze jsou ke stažení na https://www.fekt.vut.cz/pro_studenty/szz.

Měl bych odevzdat také tištěnou verzi své práce?
Ve stanoveném termínu student odevzdá na příslušném ústavu tištěnou verzi DP, pokud je požadována, viz Směrnice rektora č. 7/22017.

Jak odevzdat diplomovou práci?
Ve stanoveném termínu student odevzdá na příslušném ústavu tištěnou verzi DP, pokud je požadována, viz Směrnice rektora č. 7/22017. Současně vloží elektronickou verzi DP do IS VUT, maximální povolený objem dat je pro hlavní dokument 35 MB a pro přílohy 15 MB. Vedoucí DP udělí studentovi zápočet za odevzdanou práci, která splňuje stanovené formální náležitosti, a která nevykazuje zjevné nedostatky.

Kolik výtisků práce mám odevzdat?
Počet výtisků DP (max 1 nebo žádný), které student odevzdá, a další podrobnosti týkající se odevzdávání diplomové práce, dále organizační pokyny pro průběh SZZ stanoví a zveřejní vyhláškou vedoucí ústavů ve spolupráci s garantem SP.

Co mám dělat, když se nemohu zúčastnit SZZ?
Omluva neúčasti studenta na SZZ je možná pouze ze závažných, zejména zdravotních důvodů. Písemnou a vlastnoručně podepsanou žádost o omluvu z termínu SZZ je student povinen předat co nejdříve garantovi SP. V případě nemoci doloží student k žádosti lékařské potvrzení. Garant SP rozhodne o přijetí/nepřijetí omluvy a své rozhodnutí uvede písemně na žádost studenta. V případě přijetí omluvy, garant SP zajistí vyřazení studenta z příslušné komise pro SZZ. Žádost o omluvu s vyjádřením garanta SP předá student ihned na studijní oddělení.
Jaké jsou povinnosti po splnění SZZ?
Nejpozději do 2 dnů od vykonání SZZ vyplní student v IS VUT výstupní list. Termíny promocí jsou 1. 7. až 4. 7. 2025. Pokud se student chce zúčastnit slavnostní promoce absolventů, je povinen ve stanoveném termínu zaplatit na portálu v modulu "Platba mikropoplatkem" nevratný poplatek za promoci ve výši 850,- Kč. Ve zvýšené ceně je zahrnut nejen promoční ceremoniál, ale také přístup k elektronické databázi promočních fotografií a video záznamu z ceremoniálu.

Kdy se koná promoce?
Termíny promocí jsou 1. 7. až 4. 7. 2025. Pokud se student chce zúčastnit slavnostní promoce absolventů, je povinen ve stanoveném termínu zaplatit na portálu v modulu "Platba mikropoplatkem" nevratný poplatek za promoci ve výši 850,- Kč. Ve zvýšené ceně je zahrnut nejen promoční ceremoniál, ale také přístup k elektronické databázi promočních fotografií a video záznamu z ceremoniálu.

Nesplnil jsem SZZ.
Student, který neuspěje u SZZ, se ihned dostaví na studijní oddělení k dořešení postupu ve studiu.

Co mám dělat, když nesplňuji podmínky pro postup do SZZ?
Student, který nesplní výše uvedené podmínky pro postup k SZZ, pokračuje ve studiu v následujícím akademickém roce (za předpokladu splnění podmínek pro postup do dalšího ročníku, daných studijním a zkušebním řádem).

Co když práci neodevzdám v termínu?
Student, který má v daném akademickém roce zapsaný předmět DP a převzal zadání, ale neodevzdal práci ve stanoveném termínu, odevzdá na studijní oddělení písemnou, vlastnoručně podepsanou žádost o pokračování ve studiu (rozvolnění studia) nebo o přerušení studia, nejpozději do 28. 5. 2025. V případě nejasností se student dostaví na studijní oddělení k projednání své studijní situace.
Pokud student v tomto akademickém roce diplomovou práci neodevzdá, nezíská zápočet z povinného předmětu Diplomová práce a musí si ho zapsat v roce následujícím (neztrácí nárok na termín obhajoby).

Co když jsem nesplnil podmínky pro získání kreditů nebo požadavky stanovené studijním plánem?
Student, který má v daném akademickém roce zapsaný předmět DP a splnil zadání, odevzdal práci ve stanoveném termínu, ale nesplnil kreditovou skladbu nebo podmínky dané studijním plánem, odevzdá na studijní oddělení písemnou, vlastnoručně podepsanou žádost o pokračování ve studiu (rozvolnění studia) nebo o přerušení studia, nejpozději do 28. 5. 2025. V případě nejasností se student dostaví na studijní oddělení k projednání své studijní situace. Pokud student v tomto akademickém roce diplomovou práci neodevzdá, nezíská zápočet z povinného předmětu Diplomová práce a musí si ho zapsat v roce následujícím (neztrácí nárok na termín obhajoby).

Kedy se zveřejňuje závěrečná práce (diplomová)?
Závěrečná práce se zveřejňuje na internetových stránkách VUT až po obhajobě, zveřejňují se i neobhájené práce.